# Framework pro experimentální srovnání metod učení neuronových sítí

Cílem semestrálního projektu je vytvořit framework umožňující provádění experimentů
zaměřených na srovnání klasických optimalizačních technik využívaných v procesu učení 
neuronových sítí (MLP) s optimalizačními postupy založenými na diferenciální evoluci. 
Framework bude mít podobu samostatné statické knihovny v jazyce C++ nebo modulu v jazyce Python. 
Předpokládá se kvalitní provedení komentářů kódu a vypracování závěrečné zprávy projektu shrnující
zvolené postupy a prezentující dosažené výsledky a vyhodnocení. Pokyny pro vypracování:

1. Seznamte se s postupy trénování sítí typu MLP (např. stochastic gradient descent).
2. Navrhněte způsob testování úspěšnosti učení neuronové sítě. Zvolte netriviální problém, např. navigace auta v prostředí jednoduchého koridoru.
3. Rozšiřte framework o strategie učení založené na diferenciální evoluci (alespoň základní verze DE, JADE, SHADE).
4. Porovnejte učící strategie na implementovaném problému.
5. Zhodnoťte dosažené výsledky a pečlivě vypracujte závěrečnou zprávu.
